<p>اینم یه تجربه پراکنده دیگه!</p>

<p>همنطور که اکثر شما می‌دونید گوشی‌های هوشمند و تبلت‌ها اکثرا به درد مصرف محتوا می‌خورن نه تولید اونها. یعنی شما می‌تونید مقالات، فیلم‌های آموزشی، کتاب و &hellip; روی اونها مشاهده یا مطالعه(مصرف) کنید اما به سختی می‌تونید محتوایی تولید کنید. همچنین از نظر من این سیستم‌ها به اندازه کافی قوی هستند که بشه روشون محتوا تولید کرد. منظورم از محتوا اکثرا محتواهای مبتی بر متنه نه چیز عجیب غریب دیگه‌ای.</p>

<h2>دلایل عدم تولید محتوا</h2>

<p>خب دلایل اینکه از نظر من  واقعا نمی‌شه محتوا تولید کرد اینهاست:</p>

<ul>
<li>نبود کیبرد! مهمترین دلیل نداشتن یک کیبرد خوب هست که شما با دردسر کم بتونی مستندات رو تولید کنی.</li>
<li>اندازه کوچک صفحه! البته این در مورد تبلت‌ها خیلی صدق نمی‌کنه اما در مورد موبایلهای هوشمند به شدت صادقه</li>
<li>نبود برنامه تولید محتوا! محتواهای متنی معمولا به فرمت‌هایی تولید می‌شوند که اکثرا برای ما در دسترس نیستند، مثلا به کمک MS Word یا MS Powerpoint درست میشن. اما نرم‌افزارهای موبایل این فرمت‌ها به شدت ابتدایی بوده و کارایی خاصی ندارند. همچنین نرم‌افزارهای مشابه هم اکثرا نیاز به اتصال به اینترنت و داشتن اینترنت سریع دارند که خیلی قابل استفاده نیستند.</li>
</ul>


<h2>زمان نیاز به تولید محتوا</h2>

<p>خب بعد از بررسی اینکه چرا نمی‌شه از موبایل و تبلت استفاده کرد برم سراغ اینکه چه زمانی اگه راه‌حلی برای این موضوع باشه میشه از این راه‌حل استفاده کرد:</p>

<ul>
<li>زمان مسافرت: شما وقتی مسافرتی احتمالا دوست نداری لپ‌تاپ با خودت ببری.</li>
<li>زمان استراحت: وقتی که شما میخوای بصورت معمول استراحت کنی و نمی‌خوای بری پای میز کارت بشینی و میخوای از این فرصت هم استفاده کنی و چیزی بنویسی</li>
</ul>


<h2>راه حل پیشنهادی من</h2>

<p>من چندتا راه حل دارم! اولا اینکه فرمت تولید محتوا رو باید از فرمت‌های خاص به متن تبدیلش کرد و فعلا هم فرمت مورد علاقه من markdown هست.</p>

<ul>
<li>ویرایشگرهای متنی خوبی برای اندروید و iOS که توان ویرایش markdown رو دارن وجود داره</li>
<li>من مشکل صفحه کوچک موبایل رو وقتی که زمان استراحتم باشه با استفاده از تکنولوژی <a href="https://en.wikipedia.org/wiki/WiDi">Screen Mirroring</a> که روی همه موبایلهای امروزی هست حل میکنم و صفحه موبایل رو میندازم روی تلوزیون.</li>
<li>مشکل نبود کیبرد رو هم من به وسیله یکی از راه‌حل‌های زیر حل می‌کنم

<ul>
<li>استفاده از <a href="https://en.wikipedia.org/wiki/USB_On-The-Go">OTG</a> و یه کیبرد موس بیسیم!</li>
<li>استفاده از برنامه‌هایی مثل <a href="https://github.com/onyxbits/remotekeyboar">remote keyboard</a> یا <a href="https://play.google.com/store/apps/details?id=com.volosyukivan&amp;hl=en">wifi keyboard</a>. این راه حل مورد علاقم نیست چون باید از لپ تاپ یا کامپیوتر به عنوان کیبرد استفاده کنم که خب اگه میخواستم این کار رو بکنم از اول پای همون مینشستم و محتوا رو تولید می‌کردم.</li>
</ul>
</li>
</ul>


<p>همین!</p>
