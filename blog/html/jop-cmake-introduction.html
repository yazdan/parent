<p>اینم یه تجربه پراکنده دیگه!</p>

<p>متاسفانه یه مدت میشه که سرم بیش از اندازه شلوغ شده و نرسیدم خوب وبلاگ بنویسم. اما این هفته یه کار خوبی انجام دادم که گفتم اینجا مستندش کنم.</p>

<p>خب همونطور که ممکنه بدونید من توسعه اصلی کارهام در زبان‌های c و c++ هست. یکی از ویژگی‌هایی که این زبان‌ها دارن این هست که شما بایستی برای کامپایل شدن برنامه همیشه از یک IDE استفاده کنی یا از ابزارهایی مثل <a href="https://en.wikipedia.org/wiki/Make_(software)">make</a> برای لینوکس یا مثلا <a href="https://msdn.microsoft.com/en-us/library/ms930369.aspx">nmake</a> در ویندوز. خب وقتی شما بخوای یه کد رو بین پلتفروم‌های مختلف و برنامه نویس‌های مختلف به اشتراک بگذاری همیشه این سوال وجود داره که دقیقا چطور میشه روند build رو یه جوری از وابستگی به سیستم عامل و حتی پلتفرم آزاد کرد. یه موضوع دیگه‌هم اینه که چطور میشه برای برنامه نویسان این آزادی رو ایجاد کرد که از IDE مورد علاقه‌شون استفاده کنند.</p>

<p>برای جواب به این سوالات و خیلی سوالات دیگه جامعه متن باز پروژه‌ای به نام <a href="http://cmake.org">cmake</a> ایجاد کرده که ویژگی‌های خیلی خوبی داره و همچنین یادگیریش به نسبت آسونه!</p>

<h2>ویژگی‌های <a href="http://cmake.org">cmake</a></h2>

<p>خب اگه بگم ویژگی‌های <a href="http://cmake.org">cmake</a> رو بصورت خلاصه بگم اینها هستن</p>

<ul>
<li>امکان کامپایل‌کردن کد بدون در نظر گرفتن محل کد</li>
<li>امکان کامپایل‌کردن کد روی سیستم‌عاملهای مختلف</li>
<li>امکان تشخیص محل فایل‌ها، کتابخانه‌ها</li>
<li>مدیریت وابستگی ها</li>
<li>امکان تولید فایل‌های <a href="https://en.wikipedia.org/wiki/Make_(software)">make</a> برای سیستم‌های مختلف و تولید پروژه برای IDEهای مختلف</li>
</ul>


<h2>کاری که من با <a href="http://cmake.org">cmake</a> انجام دادم</h2>

<p>کاری که من با کم cmake انجام دادم رو سعی میکنم براتون توضیح بدم. خب ما یه کد داشتیم که برای سه تا پلتفرم سخت افزاری مختلف با سه تا کامپایلر مختلف به سه دسته کتابخانه مختلف کامپایل و لینک میشد. کد تمام این پروژه‌ها یکسان بود اما فقط توسط کامپایلرهای مختلف توی محیط <a href="http://netbeans.org">netbeans</a> کامپایل میشد. کاری که انجام دادم این بود:</p>

<ul>
<li>ابتدا پروژه فعلی رو تنها برای یک پلتفرم به <a href="http://cmake.org">cmake</a> تبدیل کردم

<ul>
<li>کامپایلر استاندارد رو به کامپایلر دلخواه تبدیل کردم</li>
<li>آدرس کتابخانه‌ها و header فایلهای استاندارد رو عوض کردم</li>
<li>بصورت اتوماتیک لیست تمام فایلهای پروژه استخراج میشه</li>
</ul>
</li>
<li>با استفاده از پارامترها و ساختار منطقی که <a href="http://cmake.org">cmake</a> ساپورت میکنه دو تا پلتفرم دیگه رو اضافه کردم

<ul>
<li>یه متغیر کنترلی تعریف کردم</li>
<li>با استفاده از متغیر کنترلی و if همه موارد بالا رو برای هر پلتفرم تعریف کردم</li>
<li>اسم خروجی باینری و فولدر اون رو بر اساس متغیر کنترلی تعیین کردم.</li>
</ul>
</li>
</ul>


<p>حالا با این حال من تنها یک فایل دارم که باهاش کار سه تا پروژه رو انجام میدم که خب این خیلی جالب و جذابه</p>

<p>همین!</p>
