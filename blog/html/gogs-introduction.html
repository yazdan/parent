<p>اینم یه تجربه پراکنده دیگه!</p>

<p>این یک پست کوتاهه تا بعدا بیشتر زمان داشته باشیم و بیشتر بنویسیم. همونطور که میدونید گوگل چند سالی هست که زبانی به اسم <a href="http://golang.org">golang</a> رو درست کرده و آدم‌هایی هم به علت ویژگی‌هایی که داره بهش علاقه پیدا کردن. راه‌حلهای زیادی مبتنی بر این زبان ایجاد شده و مورد استفاده قرار می‌گیره.</p>

<p>یکی از بامزه ترین اونها نرم‌افزاری به نام <a href="https://gogs.io">Gogs</a> هست که سعی کرده با استفاده از ویژگی‌های <a href="http://golang.org">golang</a> یک راه‌حل برای میزبانی <a href="http://git-scm.com">git</a> شبیه به <a href="https://github.com">github</a> ایجاد کنه. نصب کردن این راه‌حل به شدت ساده است چون کلا نصب پکیج‌های <a href="http://golang.org">golang</a> ساده است. اما بزرگترین مشکلی که برای ما وجود داره تحریم از سمت گوگل هست که شما باید به نحوی اون رو برطرف کنید. این سرویس اونقدر قابل اطمینان بوده که آدم‌هایی پیدا شدن و با تغییر اندکی از اون به عنوان یک کپی <a href="https://github.com">github</a> استفاده می‌کنند. اسم اون سایت <a href="https://notabug.org">notabug</a> هست و پیشنهاد می‌کنم ببینیدش.</p>

<p>راه اندازی این سرویس حداقل برای من که خیلی کارهای مدیریت سیستمی بلد نیستم خیلی سرراست و خوب بود. امیدوارم این معرفی باعث بشه که شما هم بتونید از اون توی محل کار و حتی خونتون استفاده کنید.</p>

<p>همین!</p>

<p><strong>بروزرسانی</strong>: با توجه به اینکه <a href="https://twitter.com/fzerorubigd">فرود</a> عزیر تجربه contribute کردن به این پروژه رو داشتن، گفتن که <a href="https://github.com/gogits/gogs/issues/1304">نحوه اداره</a> این پروژه خیلی بده و به همین خاطر یک fork از این برنامه به اسم <a href="https://github.com/go-gitea/gitea">gitea</a> بوجود اومده که انگار بهتر مدیریت میشه. و اینکه کلا توجه داشته باشید که تخم مرغ‌هاتون رو توی یک سبد نگذارید!</p>
