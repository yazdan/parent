# پیش‌نمونه سازی

به زبان ساده [پیش‌نمونه‌سازی] روش علمی و عملی «وانمود» کردن قبل از ساختن است. بسیاری از مخترعان و کارآفرینان در روند ابداع و تولید محصول یا سرویس جدید شکست می‌خورند. شانس شکست خورند هر سرویس یا محصول جدید بسیار زیاد است و [پیش‌نمونه‌سازی] به شما کمک می‌کند «شکست خوب» را بجای «شکست بد» تجربه کنید.

شکست بخش جدایی نا پذیر ابداع، اختراع و تولید محصول جدید است. یکی از دلایل شکست این ایده‌‌ها، ابداعات و محصولات اجرای ضعیف آنهاست. اما در بسیاری از موراد شکست نه به دلیل طراحی، پیاده‌سازی یا اجرای ضعیف بوده بلکه به این دلیل است که آن محصولات **چیزهای‌غلطی** هستند. مواجه با شکست‌ها و تحمل آنها بسته یه میزان انرژی و وقتی که روی محصول یا سرویس گذاشته شده است، وابستگی مستقیم داشته و تحمل شکست‌های پرهزینه پی در پی غیر ممکن است. [پیش‌نمونه‌سازی] به شما این امکان را می‌دهد تا بتواند به کم هزینه‌ترین راه ممکن شکست خورده و انرژی و سرمایه خود را صرف ابداع محصولات جدید کرده و آنها امتحان کرده تا آن **چیز درست** را پیدا کنید!

در [پیش‌نمونه‌سازی] شما به سریع‌ترین و کم هزینه ترین راه ممکن محصول خود را در معرض ارزیابی مشتریان قرار داده و بازخورد آنها را دریافت می‌کنید! بعضی وقت‌ها از یک نمونه بی‌جان استفاده می‌کنید و وانمود می‌کند که کار می‌کند. گاهی دری در اختیار عموم قرار می‌دهید که راه به جایی ندارد اما می‌بینید که چند نفر از عابران این در را امتحان می‌کنند! ممکن است از انسان‌ها بجای یک برنامه اتوماتیک استفاده کرده و بازخورد مشتریان را دریافت کنید. در حالتی که سرمایه اولیه زیادی برای تولید محصولتان نیاز است با قرض گرفتن بخش‌های اساسی محصولتان بجای سرمایه‌گذاری و خرید آنها محصول خود را آغاز می‌کنید. شاید سعی کنید محصولتان را از نظر کارایی کوچک کرده و در اختیار مشتری قرار دهید. این روش‌ها به شما کمک می‌کند بجای صرف زمان و سرمایه زیاد برای ساختن محصول، محصولتان را مورد ارزیابی قرار داده و اطلاعات ارزشمندی بدست آورید. مهم‌ترین سوالی که بعد از جمع آوری بازخورد مشتریانتان خواهید داشت این است که «آیا این محصول یا سرویس چیز درستی برای ساختن است؟»

اگر بخواهیم بصورت خلاصه [پیش‌نمونه‌سازی] را بیان کنیم، رویکردی برای اجرای ایده‌ها و محصولات جدید است که به ما این امکان را می‌دهد که محصول خود را در کم‌ترین زمان و هزینه مورد ارزیابی مشتری قرار داده و مطمئن شویم که راه درستی را در پیش‌گرفته ایم. اما باید به یاد داشته باشیم که شکست همیشه در راه ابداع همراه ماست و [پیش‌نمونه‌سازی] به ما کمک می‌کند که «شکست خوب» را بجای «شکست بد» تجربه کنیم. 

[پیش‌نمونه‌سازی]: http://pretotyping.ir
