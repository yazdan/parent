اینم یه تجربه پراکنده!

خب همونطور که میدونید علاقه مند به تکنولوژی‌های عجیب غریب در خونم هستم. یکی دیگه از اون چیزایی که از قبل می‌شناختمش و اخیرا سعادت کار عملی باهاش رو پیدا کردم [OpenWrt] هست. این یک لینوکس کوچک شده برای مسیریابهای بی سیم هست. البته باید بگم که استفاده از مسیریاب‌های بی‌سیم در ایران به علت اینکه adsl زیرساخت رایج ارائه خدمات هست، خیلی رایج نیست. من سعی می‌کنم که چیزهایی رو که از این تجربه یاد گرفتم اینجا مستند کنم که شاید به درد کسی بخوره.

در قدم اول باید بدونید که هر روتر وایرلسی سخت افزار خاص خودش رو داره و برخی از این روترها هستند که میشه روشون [OpenWrt] نصب کرد. پس اولین کاری که من انجام دادم این بود که بگردم و یه مدل روتر وایرلس ارزون پیدا کنم که رسیدم به [TP-Link TL-701ND] بود که قیمتش زیر ۸۰ هزار تومن هست و تست من رو میشه باهاش انجام داد. مدلهای دیگه هم هستن ولی همه از این مدل گرونتر هستن یا اصلا دیگه تولید نمیشن. نکته دیگه اینکه میشه اون رو روی روتربردهای [Mikrotik] و [Raspberry Pi] نصب کرد.

دومین موضوع مورد علاقه من اینه که این توزیع لینوکس تقریبا هرچیزی که فکرش رو بکنید پشتیبانی میکنه حتی سرور پایگاه داده مثل mysql و postgresq1. این خیلی من رو جذب کرد و باعث شد لذت زیادی ببرم. چون شما روی یک دستگاه کوچک می‌تونی پکیج‌هایی داشته باشی که کارهای خاص مثل دانلود تورنت رو برات انجام بده.

سومین مورد قابل توجه اینه که هنگام انتخاب مدل دستگاه به فضای محدود این دستگاه‌ها دقت کنید. یعنی فضای [Flash] دستگاه شما بسیار براتون حیاتی خواهد بود. یعنی روی این دستگاهی که من خریدم و ۴ مگ بیشتر [Flash] نداشت من فقط و فقط حدود 640 کیلو بایت فضا خالی داشتم. هنگامی که میخواستم بسیاری از پکیج‌ها رو نصب کنم با مشکل جا مواجه میشدم. پیشنهاد اینه که دستگاه شما حداقل ۸ مگ [Flash] داشته باشه. اما اگه دستگاه [USB] داشته باشه میشه بخش‌های از سیستم عامل رو به اون منتقل کرد و پکیج‌ها روی یک حافظه خارجی نصب بشن. پس دقت کنید که دستگاه که میخرید یا بالای ۴ مگ [Flash] داشته باشه و یا از [USB] پشتیبانی کنه.

چهارمین نکته اینکه توی این سیستم عامل از [lua] بسیار استفاده شده. این اواخر [lua] یکی از زبان‌های اسکریپی مورد علاقه من روی دستگاه‌های کم قدرت تبدیل شده و دیدنش اینجا باعث خوشحالیه. جالبه که بدونید کل واسط کاربری وب این روتر بوسیله [lua] توسعه پیدا کرده.

پنجمین نکته اینه که شما می‌تونید این توزیع رو به شکل تقریبا راحتی برای خودتون اختصاصی سازی کنید و تنها یه زیر مجموعه از توزیع اصلی رو استفاده کنید که این هم مزیت به حساب می‌آد.

همین!

[OpenWrt]:https://en.wikipedia.org/wiki/OpenWrt
[TP-Link TL-701ND]:http://www.tp-link.com/en/products/details/cat-12_TL-WA701ND.html
[Raspberry Pi]:https://en.wikipedia.org/wiki/Raspberry_Pi
[Mikrotik]:https://en.wikipedia.org/wiki/MikroTik
[Flash]:https://en.wikipedia.org/wiki/Flash_memory
[USB]:https://en.wikipedia.org/wiki/USB
[lua]:https://en.wikipedia.org/wiki/Lua_(programming_language)
