اینم یه تجربه پراکنده دیگه!

من اصلتا وب بلد نیستم. یعنی خیلی کم وب کار کردم و دقیقا هم نمی‌دونم اوضاع از چه قراره. اما توی کارهایی که انجام می‌دم بصورت خیلی محدود نیاز به واسط کاربری تحت وب پیدا می‌کنم و مجبور میشم به این وادی یه سری بزنم. توی آخرین کاری که انجام دادم نیاز بود که یه نقشه رو بصورت داینامیک توی صفحه وب نشون بدم و اون رو آپدیت کنم. روند اینجوری بود که سر زمان‌های خاصی باید رنگ بخش‌های این نقشه رو تغییر می‌دادم و همچنین روش دایره‌هایی می‌کشیدم. بعد از یه تحقیق اولیه به نظرم اوم که استفاده از [html5] و بصورت اختصاصی [canvas] می‌تونه کمکم کنه.

وضعیت من از این قرار بود:

- یه نقشه به فرمت [ArcGIS] داشتم که هیچ برنامه‌ای برای بازکردنش نداشتم. اون فرمت شامل یه نوع فایل خاص به نام [shapeFile] بود که نقشه رو توصیف می‌کرد.
- من هیچ ایده‌ای نداشتم که کار به چه صورت باید انجام بشه.
- هیچ تجربه قبلی هم با [html5] و بالاخص [canvas] نداشتم.

با یکی از دوستانم که خیلی بیشتر از من وب بلده و کلا کارش وبه صحبت کردم و پیشنهاد استفاده از [canvas] از ایشون بود. همچنین یه روز هم اومد و با کمک اون این کار رو به شکل زیر انجام دادیم. البته باید بگم که کل این روش رو از یه [بنده‌خدایی] که کارش اینه قرض گرفتیم

- اول [shapeFile] رو بعد از تحقیقات زیاد با استفاده از نرم‌افزار متن‌باز [qGIS] تبدیل کردیم به فرمت [KML] که یه فرمت متن‌باز برای نقشه‌هاست.
- دوم اینکه با استفاده از [jQuery] فایل [KML] رو خونده و parse کردیم. 
- حالا که نقاط نقشه یا بهتره بگم نقاط چند ظلعی‌ها رو بصورت مجزا داشتیم هریک از اونها رو توی [html5] کشیدیم و بهش رنگ و فرمت دادیم
- یه سری هم محاسبه انجام دادم که بتونم عناصر داینامیک رو روی نقشه نشون بدم.

در کل تجربه خیلی جالبی بود و برای منی که کلا از وب سررشته خاصی نداشتم غول مرحله آخر به حساب می‌اومد و از انجامش لذت بردم.

همین!

[canvas]: http://www.w3schools.com/html/html5_canvas.asp
[html5]: http://www.w3schools.com/html/html5_intro.asp
[ArcGIS]:http://en.wikipedia.org/wiki/ArcGIS
[shapeFile]:http://en.wikipedia.org/wiki/Shapefile
[KML]:http://en.wikipedia.org/wiki/Keyhole_Markup_Language
[jQuery]:http://en.wikipedia.org/wiki/JQuery
[qGIS]: http://en.wikipedia.org/wiki/QGIS
[بنده‌خدایی]: http://indiemaps.com/blog/2010/06/interactive-mapping-with-html5-javascript-and-canvas/
